คำพิพากษาศาลฎีกาที่ ๒๑๐๑/๒๕๕๗

บริษัท ส. สามไทย จำกัด โจทก์
นายทวีรัตน์ อริยะพัฒนพาณิชย์
กับพวก จำเลย

ป.วิ.พ. เขตอำนาจศาล คู่ความร่วม มาตรา ๔ (๑), ๕๙ (๑)

โจทก์ฟ้องจำเลยทั้งสองให้รับผิดต่อโจทก์ฐานะเป็นผู้ชำระบัญชีของ บริษัท ส. ลูกหนี้ตามคำพิพากษาของโจทก์ไม่ชำระหนี้แก่โจทก์อันเป็นการฟ้อง ในมูลละเมิด ตาม ป.วิ.พ. มาตรา ๔ (๑) บัญญัติว่า "คำฟ้อง ให้เสนอต่อศาล ที่จำเลยมีภูมิลำเนาอยู่ในเขตศาล หรือต่อศาลอื่นมูลคดีเกิดขึ้นในเขตศาล..." ตามบทกฎหมายดังกล่าว โจทก์จึงมีสิทธิที่จะเลือกฟ้องจำเลยทั้งสองตาม เขตศาลที่จำเลยทั้งสองมีภูมิลำเนาหรือต่อศาลที่มูลคดีเกิดก็ได้ เมื่อข้อเท็จจริง ในเขตอำนาจของศาลชั้นต้น ศาลชั้นต้นจึงมีอำนาจพิจารณาพิพากษาคดีนี้

จำเลยทั้งสองเป็นกรรมการผู้มีอำนาจกระทำการแทนบริษัท ส. จำเลยทั้งสองจึงย่อมต้องทราบความเป็นไป การดำเนินการ สถานะของบริษัท ตลอดจนความเป็นเจ้าหนี้และลูกหนี้ของบริษัทเป็นอย่างดี ก่อนฟ้องคดีนี้ โจทก์ได้ฟ้องบริษัท ส. ให้ชำระราคายางรถยนต์แก่โจทก์ต่อศาลชั้นต้น โดยบรรยายฟ้องว่า ก่อนฟ้องบริษัท ส. โดยจำเลยที่ ๑ ในฐานะกรรมการ ผู้มีอำนาจกระทำการแทนบริษัทได้ทำหนังสือรับสภาพหนี้ต่อโจทก์ว่า เป็นหนี้โจทก์จริง หลังจากนั้นได้ชำระหนี้แก่โจทก์บางส่วน แล้วไม่ชำระอีก เมื่อโจทก์ฟ้องบริษัท ส. ต่อศาลชั้นต้น จำเลยทั้งสองในฐานะกรรมการบริษัท จึงย่อมต้องทราบดีว่าบริษัท ส. มีภาระหนี้สินต่อโจทก์ การที่บริษัท ส. จัดให้ มีการประชุมใหญ่ โดยมีจำเลยที่ ๑ เป็นประธานในที่ประชุมและที่ประชุม มีมติพิเศษให้เลิกบริษัท และตั้งจำเลยทั้งสองเป็นผู้ชำระบัญชี จำเลยทั้งสอง จึงมีหน้าที่ต้องร่วมกันทำบัญชีงบดุล แสดงความเป็นเจ้าหนี้ลูกหนี้ของบริษัท
๒๔

โดยเร็วที่สุดที่เป็นวิสัยจะทำได้ ส่งผู้ตรวจสอบบัญชีรับรองความถูกต้อง และมีหน้าที่ชำระ สะงานของบริษัทให้เสร็จไป กับจัดการใช้หนี้ ของบริษัท จำเลยทั้งสองจึงย่อมต้องทราบดีว่าบริษัท ส. เป็นหนี้โจทก์ โดยไม่จำต้องทราบจากคำบังคับของศาลชั้นต้นแต่อย่างใด การที่บริษัท รีบเร่งให้มีการประชุมเลิกบริษัทและตั้งจำเลยทั้งสองเป็นผู้ชำระบัญชี โดยมอบให้จำเลยที่ ๑ ไปจดทะเบียนเลิกบริษัทและเสร็จการชำระบัญชี โดยจำเลยทั้งสองไม่กระทำการตามหน้าที่ในการจัดการใช้หนี้ของบริษัท เพียงผู้เดียวไปจดทะเบียนเลิกบริษัทและเสร็จการชำระบัญชี แต่ก่อนจะเสร็จ การชำระบัญชี จำเลยทั้งสองต้องร่วมกันทำหน้าที่ผู้ชำระบัญชี จำเลยที่ ๒ จึงย่อมต้องทราบที่จำเลยที่ ๑ ไปจดทะเบียนเลิกบริษัทและเสร็จการชำระบัญชี โดยที่จำเลยทั้งสองยังไม่ได้ชำระหนี้แก่โจทก์ในฐานะผู้ชำระบัญชีและทำให้โจทก์ เสียหาย จำเลยที่ ๒ ในฐานะผู้ชำระบัญชีจึงต้องร่วมกันรับผิดชำระหนี้ของ บริษัท ส. ดังกล่าวต่อโจทก์

การที่คู่ความร่วมคนหนึ่งต้องคำสั่งพิทักษ์ทรัพย์เด็ดขาดย่อมเป็นโทษ แก่คู่ความร่วมคนนั้นไม่มีผลไปถึงคู่ความร่วมคนอื่นที่มิได้ต้องคำสั่ง พิทักษ์ทรัพย์เด็ดขาดด้วย กรณีมิใช่เรื่องที่จะนำ ป.วิ.พ. มาตรา ๕๙(๑) มาใช้บังคับได้ จำเลยที่ ๑ จะต้องคำสั่งพิทักษ์ทรัพย์เด็ดขาดจริงหรือไม่ จึงไม่มีผลต่อคดีของจำเลยที่ ๒

โจทก์ฟ้องและแก้ไขคำฟ้อง ขอให้บังคับจำเลยทั้งสองชำระเงิน ๒๕๘,๓๓๐.๓๒ บาท พร้อมดอกเบี้ยร้อยละ ๗.๕ ต่อปี ของต้นเงิน ๒๒๑,๘๖๑ บาท นับถัดจากวันฟ้อง จนกว่าจะชำระเสร็จแก่โจทก์ และให้ใช้ค่าฤชาธรรมเนียมตามคำพิพากษาศาลชั้นต้น คดีแพ่งหมายเลขแดงที่ ๕๑๕๕/๒๕๔๙ แทนโจทก์

จำเลยทั้งสองให้การขอให้ยกฟ้อง

ศาลชั้นต้นพิพากษายกฟ้อง ให้โจทก์ใช้ค่าฤชาธรรมเนียมแทนจำเลยทั้งสอง
๒๕

โดยกำหนดค่าทนายความ ๓,๐๐๐ บาท
โจทก์อุทธรณ์
ศาลอุทธรณ์พิพากษากลับ ให้จำเลยทั้งสองชำระเงิน ๒๖๐,๐๔๔.๗๓ บาท พร้อมดอกเบี้ยร้อยละ ๗.๕ ต่อปี ของต้นเงิน ๒๒๑,๘๖๑ บาท นับถัดจากวันฟ้อง (ฟ้องวันที่ ๗ พฤศจิกายน ๒๕๕๑) จนกว่าจะชำระเสร็จแก่โจทก์ และให้ใช้ค่าฤชาธรรมเนียมทั้งสองศาลแทนโจทก์ โดยกำหนดค่าทนายความรวม ๖,๐๐๐ บาท
จำเลยที่ ๒ ฎีกา
ศาลฎีกาวินิจฉัยว่า พิเคราะห์แล้วข้อเท็จจริงเบื้องต้นฟังได้ว่า บริษัทสหมงคล การยาง จำกัด เป็นหนี้โจทก์ตามคำพิพากษาของศาลชั้นต้นในคดีแพ่งหมายเลขแดงที่ ๕๑๕๕/๒๕๔๙ จำนวน ๒๒๔,๙๖๐ บาท พร้อมดอกเบี้ยร้อยละ ๗.๕ ต่อปีของต้นเงิน ๒๒๑,๘๖๑ บาท นับแต่วันที่ ๗ พฤศจิกายน ๒๕๕๑ เป็นเงิน ๓๓,๓๒๔.๗๓ บาท และค่าฤชาธรรมเนียม ๑,๗๖๐ บาท รวมเป็นเงิน ๒๖๐,๐๔๔.๗๓ บาท ในวันที่ศาลชั้นต้นมีคำพิพากษาดังกล่าว บริษัท สหมงคลการยาง จำกัด ได้มีมติให้เลิกบริษัท โดยในการประชุมลงมติดังกล่าว มีจำเลยที่ ๑ เป็นผู้ชำระบัญชีของบริษัท โดยให้กระทำการร่วมกัน เว้นแต่การจดทะเบียนเลิก และเสร็จการชำระบัญชีให้จำเลยที่ ๑ ลงลายมือชื่อ ต่อมาวันที่ ๓๑ มกราคม ๒๕๕๐ จำเลยที่ ๑ ในฐานะผู้ชำระบัญชีได้จดทะเบียนเสร็จการชำระบัญชี
คดีมีปัญหาต้องวินิจฉัยตามฎีกาของจำเลยที่ ๒ ประการแรกว่า คดีนี้ อยู่ในเขตอำนาจของศาลชั้นต้นหรือไม่ เห็นว่า คดีนี้โจทก์ฟ้องจำเลยทั้งสองให้รับผิด ต่อโจทก์ในฐานะเป็นผู้ชำระบัญชีของบริษัทสหมงคลการยาง จำกัด ลูกหนี้ตามคำพิพากษา ของโจทก์ไม่ชำระหนี้แก่โจทก์อันเป็นการฟ้องในมูลละเมิดตามประมวลกฎหมาย วิธีพิจารณาความแพ่ง มาตรา ๔ (๑) บัญญัติว่า "คำฟ้อง ให้เสนอต่อศาลที่จำเลย มีภูมิลำเนาอยู่ในเขตศาล หรือต่อศาลที่มูลคดีเกิดขึ้นในเขตศาล ... " ตามบทกฎหมาย ดังกล่าว โจทก์จึงมีสิทธิที่จะเลือกฟ้องจำเลยทั้งสองตามเขตศาลที่จำเลยทั้งสอง มีภูมิลำเนาหรือต่อศาลที่มูลคดีเกิดก็ได้ เมื่อข้อเท็จจริงปรากฏว่า สำนักงาน ของผู้ชำระบัญชีตั้งอยู่เลขที่ ๒๘๒ - ๒๘๔ ถนนไตรริจิตต์ แขวงป้อมปราบ
<page_number>๒๖</page_number>

เขตป้อมปราบศัตรูพ่าย กรุงเทพมหานคร อันเป็นสถานที่ที่มูลคดีเกิดตั้งอยู่ในเขตอำนาจของศาลชั้นต้น ศาลชั้นต้นจึงมีอำนาจบิจารณาพิพากษาคดีนี้

ปัญหาต้องวินิจฉัยตามฎีกาของจำเลยที่ ๒ ประการต่อไปว่า จำเลยที่ ๒ กระทำละเมิดต่อโจทก์หรือไม่ ข้อเท็จจริงรับฟังได้ว่าจำเลยทั้งสองเป็นกรรมการผู้มีอำนาจกระทำการแทนบริษัทสหมงคลการยาง จำกัด จำเลยทั้งสองจึงย่อมต้องทราบความเป็นไป การดำเนินการ สภานะของบริษัท ตลอดจนความเป็นเจ้าหนี้และลูกหนี้ของบริษัทเป็นอย่างดี ก่อนฟ้องคดีนี้โจทก์ได้ฟ้องบริษัทสหมงคลการยาง จำกัด ให้ชำระราคายางรถยนต์แก่โจทก์ต่อศาลชั้นต้น โดยบรรยายฟ้องว่า ก่อนฟ้องบริษัทสหมงคลการยาง จำกัด ในฐานะกรรมการผู้มีอำนาจกระทำการแทนบริษัทได้ทำหนังสือรับสภาพหนี้ต่อโจทก์ว่าเป็นหนี้โจทก์จริง หลังจากนั้นได้ชำระหนี้แก่โจทก์บางส่วน แล้วไม่ชำระอีก เมื่อโจทก์ฟ้องบริษัทสหมงคลการยาง จำกัด ต่อศาลชั้นต้น จำเลยทั้งสองในฐานะกรรมการบริษัทจึงย่อมต้องทราบที่ว่าบริษัทสหมงคลการยาง จำกัด มีภาระหนี้สินต่อโจทก์ การที่บริษัทสหมงคลการยาง จำกัด จัดให้มีการประชุมใหญ่ โดยมีจำเลยที่ ๑ เป็นประธานในที่ประชุมและที่ประชุมมีมติพิเศษให้เลิกบริษัท และตั้งจำเลยทั้งสองเป็นผู้ชำระบัญชี จำเลยทั้งสองจึงมีหน้าที่ต้องร่วมกันทำบัญชีงบดุล แสดงความเป็นเจ้าหนี้ของบริษัทโดยเร็วที่สุดที่เป็นวิสัยจะทำได้ ส่งผู้ตรวจสอบบัญชีรับรองความถูกต้อง และมีหน้าที่ชำระสะสางการงานของบริษัทให้เสร็จไป กับจัดการใช้หนี้ของบริษัท จำเลยทั้งสองจึงยอมต้องทราบดีว่าบริษัทสหมงคลการยาง จำกัด เป็นหนี้โจทก์ โดยไม่จำต้องทราบจากคำบังคับของศาลชั้นต้นแต่อย่างใด การที่บริษัทรีบเร่งให้มีการประชุมเลิกบริษัทและตั้งจำเลยทั้งสองเป็นผู้ชำระบัญชี โดยมอบให้จำเลยที่ ๑ ไปจดทะเบียนเลิกบริษัทและเสร็จการชำระบัญชี แม้แต่กรณีที่ประชุมเห็นชอบให้ปฏิเสธขออนุญาตให้เปลี่ยนแปลงบริษัทและเสร็จการชำระบัญชี แต่ก่อนจะเสร็จการชำระบัญชี จำเลยทั้งสองต้องร่วมกันทำหน้าที่ผู้ชำระบัญชี จำเลยที่ ๒ จึงย่อมต้องทราบดีว่าจำเลยที่ ๑ ไปจดทะเบียนเลิกบริษัทและเสร็จการชำระบัญชี โดยที่จำเลยทั้งสองยังไม่ได้ชำระหนี้แก่โจทก์ในฐานะผู้ชำระบัญชีและทำให้โจทก์
<page_number>๒๗</page_number>

เสียหาย จำเลยที่ ๒ ในฐานะผู้ชำระบัญชีจึงต้องร่วมกันรับผิดชำระหนี้ของบริษัทสหมงคลการยาง จำกัด ดังกล่าวต่อโจทก์

ปัญหาต้องวินิจฉัยตามฎีกาของจำเลยที่ ๒ ประการสุดท้ายว่า ขณะคดีนี้อยู่ในระหว่างการพิจารณาของศาลอุทธรณ์ ศาลล้มละลายกลางได้มีคำสั่งพิทักษ์ทรัพย์จำเลยที่ ๑ เด็ดขาด แม้ต่อมาจะมีคำสั่งยกเลิกการล้มละลาย ตามพระราชบัญญัติล้มละลาย พ.ศ.๒๔๘๓ มาตรา ๑๓๕ (๒) ที่ว่า ลูกหนี้ไม่ควรถูกพิพากษาให้ล้มละลาย จึงต้องจำหน่ายคดีในส่วนของจำเลยที่ ๑ ออกจากสารบบความ เนื่องจากพระราชบัญญัติล้มละลาย พ.ศ.๒๔๘๓ มาตรา ๒๗ ที่บัญญัติว่า "เมื่อศาลสั่งพิทักษ์ทรัพย์ของลูกหนี้เด็ดขาดแล้ว เจ้าหนี้จะขอรับชำระหนี้ได้ก็แต่โดยปฏิบัติตามวิธีการที่กล่าวไว้ในพระราชบัญญัตินี้" แม้จะเป็นเจ้าหนี้ตามคำพิพากษา หรือเป็นเจ้าหนี้ที่ได้ฟ้องคดีแพ่งไว้แล้วนั้น" เห็นว่า การที่คู่ความร่วมคนหนึ่งต้องคำสั่งพิทักษ์ทรัพย์เด็ดขาดย่อมเป็นโทษแก่คู่ความร่วมคนนั้นไม่มีผลไปถึงคู่ความร่วมคนอื่นที่มิได้ต้องคำสั่งพิทักษ์ทรัพย์เด็ดขาดด้วย กรณีมิใช่เรื่องที่จะนำประมวลกฎหมายวิธีพิจารณาความแพ่ง มาตรา ๕๙ (๑) มาใช้บังคับได้ จำเลยที่ ๑ จะต้องคำสั่งพิทักษ์ทรัพย์เด็ดขาดจริงหรือไม่? จึงไม่มีผลต่อคดีของจำเลยที่ ๒ ฎีกาของจำเลยที่ ๒ ทุกข้อฟังไม่ขึ้น

พิพากษายืน ให้จำเลยที่ ๒ ใช้ค่าทนายความชั้นฎีกาแทนโจทก์ ๗,๕๐๐ บาท ค่าฤชาธรรมเนียมอื่นชั้นฎีกาให้เป็นพับ


(สมชาย พันธุมะโอภาส - วรุฬห์ แสงเทียน - สิริรัตน์ จันทรา)

ประเสริฐ เสียงสุทธิวงศ์ - ย่อ
เมธี ประจงการ - ตรวจ
๒๘

คำพิพากษาศาลฎีกาที่ ๓๑๐๔/๒๕๕๗
นางวาส ไชยแป้น โจทก์
นายอำภรณ์ แซ่ภู่ จำเลย

ป.วิ.พ. อำนาจฟ้อง มาตรา ๕๕
พ.ร.บ. การปฏิรูปที่ดินเพื่อเกษตรกรรม พ.ศ.๒๕๑๘ มาตรา ๓๙

บุคคลที่อยู่ในบังคับห้ามทำการแบ่งแยกหรือโอนสิทธิในที่ดิน ตามมาตรา ๓๙ แห่ง พ.ร.บ.การปฏิรูปที่ดินเพื่อเกษตรกรรม พ.ศ.๒๕๑๘ นั้น ตามตัวบทกฎหมายดังกล่าวบัญญัติไว้ชัดแจ้งว่า ต้องเป็นบุคคลที่ได้รับสิทธิในที่ดินมาโดยการทำประโยชน์รวมทั้งหมด เนื้อที่ ๘๘ ไร่เศษให้แก่บุตรแต่ละคน นั้น ส. ยังมิใช่บุคคลที่ได้รับสิทธิในที่ดินทั้งหมดมาโดยการปฏิรูปที่ดิน เพื่อเกษตรกรรม ที่ดินที่ ส. ครอบครองจึงมิใช่ที่ดินที่ ส. ได้รับสิทธิโดยการปฏิรูปที่ดิน เพื่อการเกษตรกรรมอันจักต้องห้ามมิให้โอนสิทธิในที่ดินนั้นไปยังผู้อื่น ตาม พ.ร.บ.การปฏิรูปที่ดินเพื่อเกษตรกรรม พ.ศ.๒๕๑๘ มาตรา ๓๙ คำพิพากษาศาลอุทธรณ์ภาค ๘ ที่หยิบยกปัญหาข้อนี้ขึ้นวินิจฉัยคำฟ้องโจทก์ว่า โจทก์ไม่มีอำนาจฟ้อง จึงเป็นการไม่ชอบด้วยบทกฎหมายดังกล่าวข้างต้น


มหาวิทยาลัยราชภัฏนครปฐม


โจทก์ฟ้องและแก้ไขคำฟ้องขอให้ห้ามจำเลยและบริวารเข้าไปกรีดยางพารา หรือกระทำการใด ๆ ในที่ดินตามสารบัญทะเบียนที่ดินในเขตปฏิรูปที่ดิน เลขที่ ๒๙๕๕ จังหวัดสุราษฎร์ธานี เนื้อที่ทั้งหมด ๒๔ ไร่ ๕๖ ตารางวา ให้จำเลยชดใช้ค่าเสียหายแก่โจทก์เป็นเงิน ๑๘๐,๐๐๐ บาท และค่าเสียหายเดือนละ ๔๐,๐๐๐ บาท นับถัดจากวันฟ้องเป็นต้นไปจนกว่าจำเลยและบริวารจะหยุดเข้าไปกรีดยางพาราในที่ดินแปลงดังกล่าว

จำเลยให้การขอให้ยกฟ้อง
<page_number>๒๙</page_number>

ศาลชั้นต้นพิพากษาให้จำเลยและบริวารออกไปจากที่ดินหนังสืออนุญาต ให้เข้าทำประโยชน์ในเขตปฏิรูปที่ดิน (ส.ป.ก. ๔-๐๑ ข) เลขที่ ๒๙๕๕ เล่มที่ ๓๐ หน้า ๕๕ อำเภอบ้านนาเดิม จังหวัดสุราษฎร์ธานี ห้ามจำเลยและบริวารเข้าไป กรีดยางพาราหรือกระทำการใด ๆ ในที่ดินดังกล่าวอีก ให้จำเลยใช้ค่าเสียหาย แก่โจทก์เตือนละ ๒๐,๐๐๐ บาท นับแต่วันฟ้อง (ฟ้องวันที่ ๒๐ พฤศจิกายน ๒๕๔๙) เป็นต้นไปจนกว่าจำเลยและบริวารจะออกไปจากที่ดินดังกล่าว กับให้ จำเลยใช้ค่าฤชาธรรมเนียมแทนโจทก์ โดยกำหนดค่าทนายความ ๖,๐๐๐ บาท

**จำเลยอุทธรณ์**

ศาลอุทธรณ์ภาค ๘ พิพากษากลับ ให้ยกฟ้อง ค่าฤชาธรรมเนียมทั้งสองศาล ให้เป็นพับ

**โจทก์ฎีกา**

ศาลฎีกาวินิจฉัยว่า มีปัญหาข้อกฎหมายที่ต้องวินิจฉัยตามฎีกาของโจทก์ว่า โจทก์มีอำนาจฟ้องหรือไม่ ซึ่งปัญหาข้อนี้คู่ความมิได้หยิบยกขึ้นต่อผู้เป็นประเด็นพิพาท กันมาในศาลชั้นต้น การที่ศาลอุทธรณ์ภาค ๘ เห็นว่า เป็นปัญหาข้อกฎหมายอันเกี่ยวกับ ความสงบเรียบร้อยของประชาชน จึงหยิบยกข้อปัญหาข้อนี้ขึ้นวินิจฉัยเองว่า ตาม พระราชบัญญัติการปฏิรูปที่ดินเพื่อเกษตรกรรม พ.ศ.๒๕๑๘ มาตรา ๓๙ บัญญัติว่า "ที่ดินที่บุคคลได้รับสิทธิโดยการปฏิรูปที่ดินเพื่อเกษตรกรรมจะทำการแบ่งแยก หรือโอนสิทธิในที่ดินนั้นไปยังผู้อื่นมิได้ เว้นแต่เป็นการตกทอดทางมรดกแก่ ทายาทโดยธรรม หรือโอนไปยังสถาบันเกษตรกร หรือ ส.ป.ก. เพื่อประโยชน์ในการ ปฏิรูปที่ดินเพื่อเกษตรกรรม" เมื่อโจทก์จำเลยต่างกล่าวอ้างว่า นายสีพงศ์ยกที่ดินพิพาท ให้แก่ตน เป็นการฝ่าฝืนมาตรา ๓๙ ดังกล่าวข้างต้น การยกให้จึงตกเป็นโมฆะ ทำไมให้โจทก์ไม่มีอำนาจฟ้อง นั้น เห็นว่า บุคคลที่อยู่ในบังคับห้ามทำการแบ่งแยกหรือ โอนสิทธิในที่ดิน ตามมาตรา ๓๙ แห่งพระราชบัญญัติการปฏิรูปที่ดินเพื่อเกษตรกรรม พ.ศ.๒๕๑๘ นั้น ตามตัวบทกฎหมายดังกล่าวบัญญัติไว้ชัดแจ้งว่า ต้องเป็นบุคคล ที่ได้รับสิทธิในที่ดินมาโดยการปฏิรูปที่ดินเพื่อเกษตรกรรมเท่านั้น แต่ข้อเท็จจริงที่ โจทก์จำเลยไม่โต้เถียงกันฟังได้ว่า ขณะที่นายสีพงศ์ยกที่ดินที่นายสีพงศ์ครอบครอง ทำประโยชน์รวมทั้งหมด เนื้อที่ ๘๘ ไร่เศษ ให้แก่บุตรแต่ละคน นั้น นายสีพงศ์
<page_number>๓๐</page_number>

ยังมิใช่บุคคลที่ได้รับสิทธิในที่ดินทั้งหมดมาโดยการปฏิรูปที่ดินเพื่อเกษตรกรรม ที่ดินที่นายสีพงศ์ครอบครองจึงมิใช่ที่ดินที่นายสีพงศ์ได้รับสิทธิโดยการปฏิรูปที่ดิน เพื่อการเกษตรกรรมอันจักต้องห้ามมิให้โอนสิทธิในที่ดินนั้นไปยังผู้อื่น ตาม พระราชบัญญัติการปฏิรูปที่ดินเพื่อเกษตรกรรม พ.ศ.๒๕๑๘ มาตรา ๓๙ ดังนั้น คำพิพากษาศาลอุทธรณ์ภาค ๘ ที่หยิบยกปัญหาข้อนี้ขึ้นวินิจฉัยคำฟ้องโจทก์ว่า โจทก์ไม่มีอำนาจฟ้อง จึงเป็นการไม่ชอบด้วยบทกฎหมายดังกล่าวข้างต้น ฎีกา ของโจทก์ฟังขึ้น เมื่อผลแห่งการวินิจฉัยฎีกาของโจทก์เป็นเช่นนี้ คดีจึงมีปัญหา ที่จะต้องวินิจฉัยตามประเด็นที่จำเลยทั้งสองอุทธรณ์คัดค้านคำพิพากษาศาลชั้นต้น ต่อไป ทั้งในประเด็นว่า สำนักงานการปฏิรูปที่ดินเพื่อเกษตรกรรม ออกหนังสือ อนุญาตให้เข้าไปทำประโยชน์ในเขตปฏิรูปที่ดิน (ส.ป.ก. ๔-๐๑ ข) เลขที่ ๒๙๕๕ และในประเด็นเรื่องค่าเสียหายด้วย ซึ่งประเด็นพิพาทตามอุทธรณ์ของจำเลยทั้งสอง ประเด็นดังกล่าว ศาลอุทธรณ์ภาค ๘ ยังไม่ได้วินิจฉัย อีกทั้งคดีนี้คู่ความยังอาจถูก จำกัดสิทธิในการฎีกาด้วย จึงสมควรย้อนสำนวนไปให้ศาลอุทธรณ์ภาค ๘ วินิจฉัย ก่อนตามลำดับชั้นศาล

พิพากษายกคำพิพากษาศาลอุทธรณ์ภาค ๘ ให้ศาลอุทธรณ์ภาค ๘ วินิจฉัยคดีตามประเด็นที่จำเลยทั้งสองอุทธรณ์ แล้วมีคำพิพากษาใหม่ตามรูปคดี ค่าฤชาธรรมเนียมในชั้นนี้ให้ศาลอุทธรณ์ภาค ๘ รวมสั่งเมื่อมีคำพิพากษาใหม่

(ธานิศ เภศวพิทักษ์ - เมทินี ชโลธร – ณัฏฐชัย ไวยภาษีรกุล)

ประเสริฐ เสียงสุทธิวงศ์ - ย่อ / ตรวจ
<page_number>๓๑</page_number>

คำพิพากษาศาลฎีกาที่ ๔๐๕๔/๒๕๕๗

บริษัทเอ็ม เอส ไอ จี ประกันภัย
(ประเทศไทย) จำกัด โจทก์
บริษัทเฟดเดอรัล เอ็กซ์เพรส
(ประเทศไทย) จำกัด จำเลย

พ.ร.บ. ว่าด้วยข้อสัญญาที่ไม่เป็นธรรม พ.ศ.๒๕๔๐ มาตรา ๔ วรรคหนึ่ง,
๔ วรรคสาม (๑), ๘ วรรคสอง, ๑๐

พ.ร.บ.ว่าด้วยข้อสัญญาที่ไม่เป็นธรรม พ.ศ.๒๕๔๐ มาตรา ๔ วรรคหนึ่ง
บัญญัติให้ข้อตกลงในสัญญาระหว่างผู้บริโภคกับผู้ประกอบธุรกิจการค้า
หรือวิชาชีพ หรือในสัญญาสำเร็จรูป หรือในสัญญาขายฝากที่ทำให้ผู้ประกอบ
ธุรกิจการค้า หรือวิชาชีพ หรือผู้กำหนดสัญญาสำเร็จรูป หรือผู้ซื้อฝาก
ได้เปรียบคู่สัญญาอีกฝ่ายหนึ่งเกินสมควรเป็นข้อสัญญาที่ไม่เป็นธรรมและ
ให้มีผลบังคับได้เพียงเท่าที่เป็นธรรมและพอสมควรแก่กรณีเท่านั้น และ
ในวรรคสาม (๑) กำหนดให้ข้อตกลงยกเว้นหรือจำกัดความรับผิดที่เกิดจาก
การผิดสัญญาที่มีลักษณะหรือมีผลให้คู่สัญญาอีกฝ่ายหนึ่งปฏิบัติหรือ
รับภาระเกินกว่าที่วิญญูชนจะพึงคาดหมายได้ตามปกติ เป็นข้อตกลงที่อาจ
ถือได้ว่าทำให้ได้เปรียบคู่สัญญาอีกฝ่ายหนึ่ง ดังนั้น การจะพิจารณาว่า
ข้อจำกัดความรับผิดของจำเลยตามใบรับขนของทางอากาศ เป็นข้อสัญญา
ที่ไม่เป็นธรรมหรือไม่จึงต้องพิจารณาว่าข้อจำกัดความรับผิดนั้นได้เปรียบผู้ส่ง
ซึ่งเป็นคู่สัญญาอีกฝ่ายหนึ่งเกินสมควรหรือไม่

สัญญารับขนของทางอากาศระหว่างผู้ส่งกับจำเลยมีลักษณะเป็นสัญญา
ต่างตอบแทนซึ่งคู่สัญญาต่างมีหนี้ที่จะต้องชำระตอบแทนกัน โดยหนี้ที่ผูกพัน
ฝ่ายหนึ่งเป็นมูลฐานของการชำระหนี้ของอีกฝ่ายหนึ่ง จำเลยซึ่งเป็นผู้ขนส่ง
มีหน้าที่ที่จะต้องขนส่งสินค้าไปส่งให้แก่ผู้รับตราส่ง หากสินค้าสูญหายหรือ
เสียหายอันเกิดขึ้นจากการผิดสัญญาก็ต้องรับผิดชดใช้ค่าเสียหาย ส่วนผู้ส่ง
<page_number>๓๒</page_number>

ก็มีหน้าที่ที่ต้องชำระค่าระวางขนส่งตามอัตราที่ตกลงกัน อัตราค่าระวางที่ผู้ส่ง ต้องรับภาระสัมพันธ์โดยตรงกับมูลค่าสินค้าที่สำแดงเพื่อการขนส่ง เช่นเดียวกับจำนวนความรับผิดกรณีสินค้าสูญหายหรือเสียหายโดยเป็นสัดส่วน ที่เพิ่มขึ้นตามกัน หากสำแดงราคาสินค้าไว้สูง ผู้ส่งก็ต้องเรียกค่าขนส่งเพิ่มขึ้น แต่หากสินค้าสูญหายหรือเสียหายนี้จะได้รับการชดใช้ตามมูลค่าที่สำแดงไว้ แต่ไม่เกินจำนวนตามที่จำเลยกำหนดเท่านั้น มูลค่าสินค้าเพื่อการขนส่ง ที่ระบุจึงเป็นเกณฑ์ในการคำนวณราคาค่าระวางขนส่งและจำนวนความรับผิด การที่ผู้ขนส่งคิดค่าระวางเพิ่มขึ้นก็เนื่องมาจากมีต้นทุนเพิ่มขึ้นจากการ เพิ่มภาระในการชดใช้ค่าสินไหมทดแทน หนี้ที่คู่สัญญาทั้งสองฝ่ายจะต้อง ชำระตอบแทนกันในส่วนนี้จึงถือเป็นหนี้ที่มีความสำคัญขนาดเดียวกัน หากผู้ส่งต้องการค่าสินไหมทดแทนที่มากขึ้นก็ต้องยอมจ่ายค่าระวางขนส่ง สูงขึ้นจึงจะเป็นธรรมแก่คู่สัญญาทั้งสองฝ่าย เมื่อสินค้าพิพาทธมีมูลค่าเกินกว่า จำนวนสูงสุดที่จำเลยอนุญาตให้สำแดงไปมาก ประกอบพฤติการณ์ที่ผู้ส่ง ซึ่งเป็นลูกค้าที่ใช้บริการขนส่งสินค้าของจำเลยไปต่างประเทศอยู่เป็นประจำ ย่อมทราบดีถึงเงื่อนไขการขนส่งและข้อจำกัดความรับผิดของจำเลย แต่สมัครใจเข้าทำสัญญารับขนของทางอากาศกับจำเลย และไม่ได้แจ้ง หรือระบุมูลค่าสินค้าเพื่อการขนส่งไว้ ทั้งยังได้ทำประกันภัยเพื่อคุ้มครอง ความเสี่ยงภัยจากการสูญหายหรือเสียหายของสินค้าระหว่างการขนส่งกับ โจทก์เต็มมูลค่าของสินค้าโดยยอมเสียเบี้ยประกันภัยอันเป็นทางเลือกอย่างอื่น แสดงให้เห็นชัดถึงเจตนาที่จะเข้าเอาประโยชน์จากการที่จะไม่ต้องเสีย ค่าระวางเพิ่ม และหากสินค้าสูญหายหรือเสียหายผู้ส่งยังได้รับชดใช้ตาม กรมธรรม์ประกันภัย ดังนั้น เงื่อนไขการขนส่งและข้อจำกัดความรับผิด ตามใบรับขนของทางอากาศดังกล่าวมิได้มีผลให้ผู้ส่งซึ่งเป็นผู้เอาประกันภัย รับภาระเกินกว่าที่วิญญูชนจะพึงคาดหมายได้ตามปกติหรือทำให้จำเลยซึ่งเป็น ผู้ขนส่งได้เปรียบผู้เอาประกันภัยเสมควรแต่อย่างใด ข้อจำกัดความรับผิด ของจำเลยจึงมิใช่ข้อสัญญาที่ไม่เป็นธรรมและบังคับได้
๓ ๓

โจทก์ฟ้องขอให้บังคับจำเลยติดตามเอาสินค้าคืนแก่โจทก์ในสภาพเรียบร้อยครบถ้วน หากไม่สามารถคืนได้ให้จำเลยชดใช้ค่าสินค้าจำนวน ๒๘๓,๘๔๖.๖๒ บาท พร้อมดอกเบี้ยอัตราร้อยละ ๗.๕ ต่อปี ของเงินต้นจำนวนดังกล่าว นับถัดจากวันฟ้องเป็นต้นไปจนกว่าจำเลยจะชำระเสร็จแก่โจทก์

จำเลยให้การขอให้ยกฟ้อง

ศาลทรัพย์สินทางปัญญาและการค้าระหว่างประเทศกลางวินิจฉัยว่าข้อตกลงจำกัดความรับผิดด้านหลังใบรับขนของทางอากาศ มีลักษณะเป็นข้อตกลงที่ได้ทำไว้ล่วงหน้าเพื่อยกเว้นหรือจำกัดความรับผิดเพื่อละเมิดหรือผิดสัญญาในความเสียหายต่อทรัพย์สินอันเกิดจากการกระทำของลูกหนี้เองหรือของบุคคลอื่นที่ลูกหนี้ต้องรับผิดด้วยตามพระราชบัญญัติว่าด้วยข้อสัญญาที่ไม่เป็นธรรม พ.ศ. ๒๕๔๐ มาตรา ๘ วรรคสอง จึงมีผลเพียงเท่าที่บังคับได้เพียงเท่าที่เป็นธรรม และพอสมควรแก่กรณีตามมาตรา ๑๐ พิพากษาให้จำเลยชำระเงินจำนวน ๑๔๑,๙๒๓.๓๑ บาท พร้อมดอกเบี้ยอัตราร้อยละ ๗.๕ ต่อปี ของต้นเงินจำนวนดังกล่าว นับถัดจากวันฟ้อง (ฟ้องวันที่ ๒๖ กันยายน ๒๕๕๑) เป็นต้นไปจนกว่าจะชำระเสร็จแก่โจทก์ กับให้จำเลยใช้ค่าฤชาธรรมเนียมแทนโจทก์ โดยกำหนดค่าทนายความ ๑๐,๐๐๐ บาท คำขออื่นให้ยก

โจทก์และจำเลยอุทธรณ์ต่อศาลอุทธรณ์ โดยผู้พิพากษาที่ได้นั่งพิจารณาคดีในศาลทรัพย์สินทางปัญญาและการค้าระหว่างประเทศกลางรับรองว่าอุทธรณ์โจทก์มีเหตุสมควรจะอุทธรณ์ในข้อเท็จจริงได้

ศาลฎีกาแผนกคดีทรัพย์สินทางปัญญาและการค้าระหว่างประเทศวินิจฉัยว่าข้อเท็จจริงที่คู่ความไม่โต้แย้งกันในชั้นนี้รับฟังเป็นยุติว่า บริษัท อินคา เทอร์ริทอรีส์ จำกัด ผู้ขายซึ่งเป็นผู้ส่งสินค้าว่าจ้างให้จำเลยขนส่งสินค้าพิพาทประเภทเครื่องประดับทำด้วยเงินจำนวน ๑,๓๖๑ ชิ้น จากประเทศไทยไปส่งให้แก่ผู้ซื้อที่ประเทศสหราชอาณาจักร ตามใบกำกับสินค้าและใบรับขนของทางอากาศ ซึ่งใบรับขนของทางอากาศมีข้อความจำกัดความรับผิดของผู้ขนส่งในกรณีสินค้าสูญหายไว้ไม่เกิน ๒๐.๓๘ ดอลลาร์สหรัฐ ต่อน้ำหนัก ๑ กิโลกรัม ผู้ส่งเป็นผู้ประกอบการค้าสินค้าประเภทเครื่องประดับและเคยว่าจ้างจำเลยขนส่งสินค้ามาแล้วหลายครั้งในการขนส่ง
<page_number>๓๔</page_number>

สินค้าครั้งพิพาท ผู้ส่งได้ทำสัญญาประกันภัยไว้กับโจทก์ ซึ่งโจทก์ตกลงรับประกันภัย
ความเสียหายหรือสูญหายของสินค้าพิพาทระหว่างการขนส่งสินค้าทางอากาศ
จากต้นทางจนถึงปลายทาง ผู้ส่งส่งมอบสินค้าพิพาทให้จำเลยครบถ้วนแล้ว ต่อมา
ปรากฏว่าผู้ซื้อไม่ได้รับเนื่องจากสินค้าพิพาททั้งหมดสูญหายไประหว่างการขนส่ง
ผู้ส่งทวงถามให้จำเลยรับผิดชดใช้ค่าเสียหาย จำเลยเพิกเฉย ผู้ส่งจึงเรียกร้อง
จากโจทก์ โจทก์ได้ชดใช้ค่าสินไหมทดแทนแก่ผู้ส่งแล้วเมื่อวันที่ ๒๐ พฤศจิกายน
๒๕๕๐ เป็นเงิน ๒๘๓,๘๔๖.๖๒ บาท

มีปัญหาที่ต้องวินิจฉัยตามอุทธรณ์ของโจทก์ว่า ผู้ส่งตกลงด้วยกับข้อจำกัด
ความรับผิดตามใบรับขนของทางอากาศหรือไม่ จำเลยมีนางสาวเพิ่มทรัพย์ซึ่งมีหน้าที่
บริหารทั่วไปในสำนักงานของบริษัทจำเลยมาเบิกความยืนยันว่า ผู้ส่งเป็นผู้เตรียม
และกรอกข้อความในใบรับขนของทางอากาศเองโดยใช้เครื่องพิมพ์และโปรแกรม
คอมพิวเตอร์ที่จำเลยติดตั้งให้ เมื่อจะใช้บริการระบบนี้ในครั้งแรกจะต้องยอมรับ
เงื่อนไขในการส่งโดยการคลิกคำว่า "I Accept" ซึ่งมีเงื่อนไขและข้อกำหนด
สัญญาอนุญาตให้ใช้สิทธิพร้อมคำแปล ผู้ส่งทราบดีและตกลงด้วยกับข้อจำกัด
ความรับผิดตามใบรับขนของทางอากาศ โดยจำเลยมีใบรับขนของทางอากาศและสัญญาอนุญาต
ให้ใช้สิทธิสนับสนุนคำเบิกความดังกล่าว ซึ่งในใบรับขนของทางอากาศมีข้อความ
เงื่อนไขของสัญญาที่ด้านบนของเอกสารใบรับขนของทางอากาศอย่างชัดเจนว่า
ผู้ส่งตกลงด้วยกับข้อกำหนดที่ปรากฏอยู่ในใบรับขนของทางอากาศ ก็เบิกความ
เจือสมกับทางนำสืบของจำเลยโดยพยานปากนี้ไม่ได้เบิกความโต้แย้งว่าใบรับขนของ
ทางอากาศไม่มีเงื่อนไขที่ชัดเจนดังกล่าว ประกอบกับข้อเท็จจริงฟังเป็นยุติไป
แล้วว่า ผู้ส่งเป็นบริษัทผู้ประกอบการค้าเครื่องประดับที่ต้องส่งสินค้าประเภทนี้
ไปขายต่างประเทศและเคยว่าจ้างจำเลยมาหลายครั้งแล้ว จึงเชื่อได้ว่าผู้ส่งน่าจะมี
พนักงานที่ตรวจสอบและต่อรองสัญญาว่าจ้างขนสินค้าและรู้ต้นทุนค่าระวางของตน
และขอบเขตความรับผิดชอบของผู้ขนส่งที่เป็นคู่ค้าของตนเป็นอย่างดีอยู่แล้ว
พยานหลักฐานของจำเลยมีน้ำหนักน่าเชื่อถือกว่าพยานหลักฐานของโจทก์ เชื่อว่า
<page_number>๓๕</page_number>

ผู้ส่งตกลงด้วยกับข้อจำกัดความรับผิดตามใบรับขนของทางอากาศ อุทธรณ์ของโจทก์ข้อนี้ฟังไม่ขึ้น

มีปัญหาที่ต้องวินิจฉัยตามอุทธรณ์ของจำเลยว่า เงื่อนไขการจำกัดความรับผิดตามใบรับขนของทางอากาศเป็นข้อสัญญาที่ไม่เป็นธรรมหรือไม่ เห็นว่าพระราชบัญญัติว่าด้วยข้อสัญญาที่ไม่เป็นธรรม พ.ศ. ๒๕๔๐ มาตรา ๔ วรรคหนึ่ง บัญญัติให้ข้อตกลงในสัญญาระหว่างผู้บริโภคกับผู้ประกอบธุรกิจการค้า หรือวิชาชีพ หรือในสัญญาสำเร็จรูป หรือในสัญญาขายฝากที่ทำให้ผู้ประกอบธุรกิจการค้า หรือวิชาชีพ หรือผู้กำหนดสัญญาสำเร็จรูป หรือผู้ซื้อฝากได้เปรียบคู่สัญญาอีกฝ่ายหนึ่งเกินสมควรเป็นข้อสัญญาที่ไม่เป็นธรรมและให้มีผลบังคับได้เพียงเท่าที่เป็นธรรม และพอสมควรแก่กรณีเท่านั้น และในวรรคสาม (๑) กำหนดให้ข้อตกลงยกเว้นหรือจำกัดความรับผิดที่เกิดจากการผิดสัญญาที่มีลักษณะหรือมีผลให้คู่สัญญาอีกฝ่ายหนึ่งปฏิบัติหรือรับภาระเกินกว่าที่วิญญูชนจะพึงคาดหมายได้ตามปกติ เป็นข้อตกลงที่อาจถือได้ว่าทำให้ได้เปรียบคู่สัญญาอีกฝ่ายหนึ่ง ดังนั้น การจะพิจารณาว่าข้อจำกัดความรับผิดของจำเลยตามใบรับขนของทางอากาศเป็นข้อสัญญาที่ไม่เป็นธรรมหรือไม่ จึงต้องพิจารณาว่าข้อจำกัดความรับผิดนั้นเป็นผลทำให้จำเลยซึ่งเป็นผู้กำหนดเงื่อนไขและข้อจำกัดความรับผิดนั้นได้เปรียบผู้ส่งซึ่งเป็นคู่สัญญาอีกฝ่ายหนึ่งเกินสมควรหรือไม่ ข้อเท็จจริงได้ความตามทางนำสืบของจำเลยโดยโจทก์มิได้โต้แย้งเป็นอย่างอื่นว่า ใบรับขนของทางอากาศซึ่งเป็นแบบฟอร์มของจำเลยด้านหน้า มีช่องให้ผู้กรอกรายละเอียดของสินค้าโดยรายการสำคัญการซึ่งผู้ส่งทุกรายจำเป็นต้องระบุไว้เพื่อดำเนินพิธีการศุลกากรซึ่งผู้ส่งทุกรายซึ่งไม่บังคับให้ผู้ส่งต้องสำแดง ผู้ส่งจะระบุหรือไม่ระบุก็ได้ แต่หากมีการระบุราคาสินค้าที่ช่องนี้จะส่งผลต่ออัตราการคิดค่าธรรมเนียมการขนส่งและข้อจำกัดความรับผิดของจำเลยในกรณีสินค้าสูญหายเสียหาย หรือขนส่งล่าช้า กล่าวคือ หากผู้ส่งไม่สำแดงราคาเพื่อการขนส่งไว้ในใบรับขนของทางอากาศ ความรับผิดของจำเลยจะจำกัดไว้สูงสุดไม่เกิน ๒๐.๓๘ ดอลลาร์สหรัฐ ต่อน้ำหนักสินค้า ๑ กิโลกรัม แต่หากผู้ส่งประสงค์จะให้จำเลยรับผิดตามจำนวนราคาสินค้าที่สำแดงไว้ซึ่งเป็นจำนวนที่สูงกว่า
<page_number>๓๖</page_number>

ข้อจำกัดความรับผิดของจำเลยกรณีทั่วไป ผู้ส่งจะต้องสำแดงราคาสินค้าเพื่อการขนส่งไว้ในใบรับขนของทางอากาศ และกรณีนี้ผู้ส่งจะต้องเสียค่าธรรมเนียมการขนส่งบวกค่าบริการประกันภัยเพิ่มขึ้นต่อราคาสินค้าที่เพิ่มขึ้นทุก ๆ ๑๐๐ ดอลลาร์สหรัฐ เห็นว่า สัญญารับขนของทางอากาศระหว่างผู้ส่งกับจำเลยมีลักษณะเป็นสัญญาต่างตอบแทนซึ่งคู่สัญญาต่างมีหนี้ที่จะต้องชำระตอบแทนกัน โดยหนี้ที่ผูกพันฝ่ายหนึ่ง เป็นมูลฐานของการชำระหนี้ของอีกฝ่ายหนึ่ง จำเลยซึ่งเป็นผู้ขนส่งมีหน้าที่ที่จะต้องขนส่งสินค้าไปส่งให้แก่ผู้รับตราส่ง หากสินค้าสูญหายหรือเสียหายอันเกิดขึ้นจากการผิดสัญญาก็ต้องรับผิดชดใช้ค่าเสียหาย ส่วนผู้ส่งก็มีหน้าที่ที่ต้องชำระค่าระวางขนส่งตามอัตราที่ตกลงกัน ซึ่งจากเงื่อนไขการขนส่งที่กล่าวมาเห็นได้ชัดว่า อัตราค่าระวางที่ผู้ส่งต้องรับภาระส้มพันธ์โดยตรงกับมูลค่าสินค้าที่ลำแดงเพื่อการขนส่งเช่นเดียวกับจำนวนความรับผิดกรณีสินค้าสูญหายหรือเสียหายโดยเป็นสัดส่วนที่เพิ่มขึ้นตามกัน หากสำแดงราคาสินค้าไว้สูง ผู้ส่งก็ต้องเรียกค่าขนส่งเพิ่มขึ้นแต่หากสินค้าสูญหายหรือเสียหายก็จะได้รับการชดใช้ตามมูลค่าที่สำแดงไว้แต่ไม่เกินจำนวนตามที่จำเลยกำหนดเท่านั้น ดังนั้น มูลค่าสินค้าเพื่อการขนส่งที่ระบุจึงเป็นเกณฑ์ในการคำนวณราคาค่าระวางแผนขนส่งและจำนวนความรับผิด การที่ผู้ขนส่งคิดค่าระวางเพิ่มขึ้นก็เนื่องมาจากมีต้นทุนเพิ่มขึ้นจากการเพิ่มภาระในการชดใช้ค่าสินไหมทดแทน หนี้ที่คู่สัญญาทั้งสองฝ่ายจะต้องชำระตอบแทนกันในส่วนนี้จึงถือเป็นหนี้ที่มีความสำคัญขนาดเดียวกัน หากผู้ส่งต้องการค่าสินไหมทดแทนที่มากขึ้นก็ต้องยอมจ่ายค่าระวางขนส่งสูงขึ้นจึงจะเป็นธรรมแก่คู่สัญญาทั้งสองฝ่าย เมื่อพิเคราะห์จากข้อเท็จจริงที่ว่าสินค้าพิพาทมีมูลค่ารวม ๘,๒๖๘.๑๘ ดอลลาร์สหรัฐ ซึ่งเกินกว่าจำนวนสูงสุดที่จำเลยอนุญาตให้ลำแดงไปมาก ประกอบพฤติการณ์ที่ผู้ส่งซึ่งเป็นลูกค้าที่ใช้บริการขนส่งสินค้าของจำเลยไปต่างประเทศอยู่เป็นประจำย่อมทราบดีถึงเงื่อนไขการขนส่งและข้อจำกัดความรับผิดของจำเลย แต่สมัครใจเข้าทำสัญญารับขนของทางอากาศกับจำเลย และไม่ได้แจ้งหรือระบุมูลค่าสินค้าเพื่อการขนส่งไว้ทั้งยังได้ทำประกันภัยเพื่อคุ้มครองความเสี่ยงภัยจากการสูญหายหรือเสียหายของสินค้าระหว่างการขนส่งกับโจทก์เต็มมูลค่าของสินค้าโดยยอมเสียเบี้ยประกันภัยอันเป็นทางเลือกอย่างอื่น แสดงให้เห็นชัดถึงเจตนาที่จะเข้าเอาประโยชน์จากการ
<page_number>๓๗</page_number>

ที่จะไม่ต้องเสียค่าระวางเพิ่ม และหากสินค้าสูญหายหรือเสียหายผู้ส่งยังได้รับชดใช้ ตามกรมธรรม์ประกันภัย ดังนั้น เมื่อพิจารณาตามพฤติการณ์ ทางเลือกและทางได้เสีย ทุกอย่างของผู้ส่งกับจำเลยแล้ว เห็นว่า เงื่อนไขการขนส่งและข้อจำกัดความรับผิด ตามใบรับขนของทางอากาศดังกล่าวมิได้มีผลให้ผู้ส่งซึ่งเป็นผู้เอาประกันภัย รับภาระเกินกว่าที่วิญญาชนจะพึงคาดหมายได้ตามปกติหรือทำให้จำเลยซึ่งเป็นผู้ขนส่ง ได้เปรียบผู้เอาประกันภัยเกินสมควรแต่อย่างใด ข้อจำกัดความรับผิดของจำเลย จึงมิใช่ข้อสัญญาที่ไม่เป็นธรรมและบังคับได้ ที่ศาลทรัพย์สินทางปัญญาและการค้า ระหว่างประเทศกลางพิพากษาให้จำเลยรับผิดชำระเงินต่อโจทก์ โดยนำบทบัญญัติ ตามมาตรา ๑๐ แห่งพระราชบัญญัติว่าด้วยข้อสัญญาที่ไม่เป็นธรรม พ.ศ.๒๕๔๐ มาใช้บังคับให้จำเลยในคดีนี้ต้องรับภาระเกินกว่าจำนวนความรับผิดตามที่ระบุใน ใบรับขนของทางอากาศ ไม่ต้องด้วยความเห็นของศาลฎีกาแผนกคดีทรัพย์สิน ทางปัญญาและการค้าระหว่างประเทศ เมื่อสินค้าที่สูญหายมีน้ำหนัก ๑๖.๔ กิโลกรัม จำเลยในฐานะผู้ขนส่งจึงต้องรับผิดชดใช้ค่าสินไหมทดแทนแก่ผู้เอาประกันภัยเป็นเงิน ๓๓๔.๒๓ ดอลลาร์สหรัฐ ตามข้อจำกัดความรับผิด และเมื่อโจทก์จ่ายค่าสินไหมทดแทน แก่ผู้เอาประกันภัยอันเป็นเหตุให้ได้รับช่วงสิทธิมาโดยคิดอัตราแลกเปลี่ยนตาม กรมธรรม์ประกันภัย ๑ ดอลลาร์สหรัฐ เท่ากับ ๓๔.๓๓ บาท จึงใช้อัตราแลกเปลี่ยน เดียวกันในการคิดคำนวณเงินที่จำเลยต้องรับผิด ๓๓๔.๒๓ ดอลลาร์สหรัฐ คิดเป็นเงิน บาทได้เป็นเงินจำนวน ๑๑,๔๗๔.๑๒ บาท อุทธรณ์ของจำเลยฟังขึ้น

พิพากษาแก้เป็นว่า ให้จำเลยใช้เงิน ๑๑,๔๗๔.๑๒ บาท พร้อมดอกเบี้ย อัตราร้อยละ ๗.๕ ต่อปี ของต้นเงินดังกล่าวนับถัดจากวันที่ ๒๖ กันยายน ๒๕๕๑ อันเป็นวันฟ้องเป็นต้นไปจนกว่าจะชำระเสร็จแก่โจทก์ ค่าฤชาธรรมเนียมทั้งสองศาล ให้เป็นพับ นอกจากที่แก้ให้เป็นไปตามคำพิพากษาศาลทรัพย์สินทางปัญญาและ การค้าระหว่างประเทศกลาง

(วีระพล ตั้งสุวรรณ - อร่าม เสนามนตรี - ไมตรี ศรีอรุณ)

ประเสริฐ เสียงสุทธิวงศ์ - ย่อ
ปิยนุช มโนรังสรรค์ - ตรวจ
<page_number>๓๘</page_number>

คำพิพากษาศาลฎีกาที่ ๔๘๑๒/๒๕๕๗ นายสันติ ศรีแว่นแก้ว โจทก์
บริษัทแอ็ดวานซ์ มิลเลนเนียม
คอนซัลแต้นท์ จำกัด กับพวก จำเลย

ป.วิ.อ. ข้อกฎหมายเกี่ยวกับความสงบเรียบร้อย นำวิธีพิจารณาในศาลอุทธรณ์มาใช้ ในชั้นฎีกา มาตรา ๑๙๕ วรรคสอง, ๒๒๕
พระธรรมนูญศาลยุติธรรม มาตรา ๑๗, ๒๕ (๕)

ศาลชั้นต้นพิพากษาลงโทษปรับจำเลยที่ ๑ เป็นเงิน ๑๒,๐๐๐ บาท จำคุกจำเลยที่ ๒ มีกำหนด ๓ เดือนและปรับ ๑๒,๐๐๐ บาท โดยมีผู้พิพากษา ลงลายมือชื่อในคำพิพากษาเพียงคนเดียวเป็นกรณีที่ศาลชั้นต้นมิได้ปฏิบัติ ให้ถูกต้องตามพระธรรมนูญศาลยุติธรรม มาตรา ๑๗ ประกอบมาตรา ๒๕ (๕) ทั้งนี้เพราะผู้พิพากษาคนเดียวจะพิพากษาลงโทษปรับเกินหนึ่งหมื่นบาท ไม่ได้ คำพิพากษาศาลชั้นต้นจึงไม่ชอบด้วยบทกฎหมายข้างต้น ซึ่งมีผล ทำให้ศาลอุทธรณ์ยังไม่มีอำนาจพิจารณาพิพากษาคดีนี้ได้ ต้องให้ศาลชั้นต้น ดำเนินการให้ถูกต้องก่อนปัญหาดังกล่าวเป็นปัญหาข้อกฎหมายเกี่ยวกับ ความสงบเรียบร้อย แม้ไม่มีคู่ความฝ่ายใดฎีกาศาลฎีกามีอำนาจยกขึ้น วินิจฉัยได้เองตาม ป.วิ.อ. มาตรา ๑๙๕ วรรคสอง ประกอบมาตรา ๒๒๕

โจทก์ฟ้องและแก้ไขคำฟ้องว่าขอให้ลงโทษจำเลยตามพระราชบัญญัติว่า ด้วยความผิดอันเกิดจากการใช้เช็ค พ.ศ.๒๕๓๔ มาตรา ๔ ประมวลกฎหมายอาญา มาตรา ๘๓, ๙๑

ศาลชั้นต้นไต่สวนมูลฟ้องแล้ว เห็นว่า คดีมีมูล ให้ประทับฟ้อง

จำเลยทั้งสองให้การขอถอนคำให้การใหม่เป็นรับสารภาพ
<page_number>๓๙</page_number>

ศาลชั้นต้นพิพากษาว่า จำเลยทั้งสองมีความผิดตามพระราชบัญญัติว่าด้วยความผิดอันเกิดจากการใช้เช็ค พ.ศ.๒๕๓๔ มาตรา ๔ (ที่ถูกประกอบประมวลกฎหมายอาญา มาตรา ๘๓) ปรับจำเลยที่ ๑ เป็นเงิน ๒๔,๐๐๐ บาท จำคุกจำเลยที่ ๒ มีกำหนด ๖ เดือน และปรับ ๒๔,๐๐๐ บาท จำเลยทั้งสองให้การรับสารภาพ เป็นประโยชน์แก่การพิจารณา มีเหตุบรรเทาโทษ ลดโทษให้จำเลยทั้งสองตามประมวลกฎหมายอาญา มาตรา ๗๘ คนละกึ่งหนึ่ง คงปรับจำเลยที่ ๑ เป็นเงิน ๑๒,๐๐๐ บาท จำคุกจำเลยที่ ๒ มีกำหนด ๓ เดือน และปรับ ๑๒,๐๐๐ บาท โทษจำคุกให้รอการลงโทษไว้มีกำหนด ๑ ปี ไม่ชำระค่าปรับให้จัดการตามประมวลกฎหมายอาญา มาตรา ๒๙, ๓๐

โจทก์อุทธรณ์

ศาลอุทธรณ์พิพากษาแก้เป็นว่า ให้ลงโทษจำคุกจำเลยที่ ๒ มีกำหนด ๓ เดือน จำเลยที่ ๒ ให้การรับสารภาพ เป็นประโยชน์แก่การพิจารณา มีเหตุบรรเทาโทษลดโทษให้กึ่งหนึ่งตามประมวลกฎหมายอาญา มาตรา ๗๘ คงจำคุก ๑ เดือน ๑๕ วันสถานเดียว ไม่รอการลงโทษและไม่ปรับ สำหรับจำเลยที่ ๑ ไม่ชำระค่าปรับให้จัดการตามประมวลกฎหมายอาญา มาตรา ๒๙ นอกจากที่แก้ให้เป็นไปตามคำพิพากษาศาลชั้นต้น

จำเลยที่ ๒ ฎีกา

ศาลฎีกาวินิจฉัยว่า คดีนี้ศาลชั้นต้นพิพากษาลงโทษปรับจำเลยที่ ๑ เป็นเงิน ๑๒,๐๐๐ บาท จำคุกจำเลยที่ ๒ มีกำหนด ๓ เดือนและปรับ ๑๒,๐๐๐ บาท โดยมีผู้พิพากษางลายมือชื่อในคำพิพากษาเพียงคนเดียวเป็นกรณีที่ศาลชั้นต้นมิได้ปฏิบัติให้ถูกต้องตามพระธรรมนูญศาลยุติธรรม มาตรา ๑๗ ประกอบมาตรา ๒๕ (๕) ทั้งนี้เพราะผู้พิพากษาคนเดียวจะพิพากษาลงโทษปรับเกินหนึ่งหมื่นบาท ไม่ได้ คำพิพากษาศาลชั้นต้นจึงไม่ชอบด้วยบทกฎหมายข้างต้น ซึ่งมีผลทำให้ศาลอุทธรณ์ยังไม่มีอำนาจพิจารณาพิพากษาคดีนี้ได้ ต้องให้ศาลชั้นต้นดำเนินการให้ถูกต้องก่อนปัญหาดังกล่าวเป็นปัญหาข้อกฎหมายเกี่ยวกับความสงบเรียบร้อยแม้ไม่มีคู่ความฝ่ายใดฎีกา ศาลฎีกามีอำนาจบุคคลขึ้นวินิจฉัยได้เองตามประมวลกฎหมายวิธีพิจารณาความอาญา มาตรา ๑๙๕ วรรคสอง ประกอบมาตรา ๒๒๕
<page_number>๔๐</page_number>

พิพากษายกคำพิพากษาศาลชั้นต้นและคำพิพากษาศาลอุทธรณ์ ให้ศาลชั้นต้น มีคำพิพากษาใหม่ ให้มีผู้พิพากษาครบองค์คณะ

(วิทยา วีระประจักษ์ - ธัชพันธ์ ประพุทธนิติสาร - พิทักษ์ คงจันทร์)

ประเสริฐ เสียงสุทธิวงศ์ - ย่อ
วิชิต ลีธรรมโช - ตรวจ


มหาวิทยาลัยธรรมศาสตร์ THAMMASAT UNIVERSITY
<page_number>๔๑</page_number>

คำพิพากษาศาลฎีกาที่ ๔๙๗๙/๒๕๕๗

บริษัทชัยรัชการ
(กรุงเทพ) จำกัด
โจทก์

นายบุญรอด ศรีปิ่น
ผู้ร้อง

นายคำรณ บางจริง
จำเลย

ป.วิ.พ. ผู้อยู่ในฐานะจดทะเบียนสิทธิของตนได้ก่อน มาตรา ๑๓๐๐
ป.วิ.พ. อุทธรณ์ข้อที่มิได้ว่ากันมาในศาลชั้นต้น สิทธิของบุคคลภายนอก ร้องขัดทรัพย์
มาตรา ๒๒๕ วรรคหนึ่ง, ๒๘๗, ๒๘๘

ข้าอ้างตามคำร้องขอปล่อยทรัพย์ ผู้ร้องอ้างสิทธิเป็นผู้อยู่ในฐานะ
อันจะให้จดทะเบียนสิทธิได้อยู่ก่อน แต่เมื่อยังไม่มีจดทะเบียนการโอน
กรรมสิทธิ์ที่ดินพร้อมสิ่งปลูกสร้าง กรรมสิทธิ์จึงยังคงเป็นของจำเลยที่ ๑
จึงไม่เข้าหลักเกณฑ์ร้องขัดทรัพย์ตาม ป.วิ.พ. มาตรา ๒๘๘ แต่ถือได้ว่าผู้ร้อง
ยื่นคำร้องขอปล่อยทรัพย์ที่ยึดโดยอ้างสิทธิเหนือทรัพย์นั้นตามมาตรา ๒๘๗

ผู้ร้องยื่นคำร้องขอปล่อยทรัพย์อ้างว่า จำเลยที่ ๑ เป็นหนี้เงินกู้และ
จดทะเบียนจำนองที่ดินพร้อมสิ่งปลูกสร้างที่พิพาทแก่ผู้ร้อง โดยจะไปโอนกรรมสิทธิ์
กันในภายหลัง โจทก์ยื่นคำคัดค้านว่า เมื่อยังไม่มีการจดทะเบียนเปลี่ยนแปลง
กรรมสิทธิ์ ผู้ร้องในฐานะเจ้าหนี้จำนองไม่มีสิทธิขอให้ปล่อยทรัพย์ที่ยึด และ
การขึ้นวงเงินจำนองไม่มีการจดทะเบียนต่อเจ้าพนักงาน ไม่อาจใช้ยันโจทก์
ซึ่งเป็นบุคคลภายนอกได้ โจทก์มิได้โต้แย้งคัดค้านว่า จำเลยที่ ๑ ไม่ได้ตกลง
ยกที่ดินพร้อมสิ่งปลูกสร้างที่พิพาทดีใช้หนี้แก่ผู้ร้องโดยจะไปโอนกรรมสิทธิ์
กันภายหลัง ดังนั้น ที่โจทก์อุทธรณ์ว่า ผู้ร้องกับจำเลยที่ ๑ ร่วมกันทำ
นิติกรรมอำพรางหรือใช้กลฉลในการกู้ยืมเงินเพื่อหลีกเลี่ยงการบังคับคดีนั้น
เป็นเรื่องนอกเหนือคำคัดค้านของโจทก์ ถือเป็นข้อที่มิได้ยกขึ้นว่ากันมาแล้ว
โดยชอบในศาลชั้นต้น ต้องห้ามอุทธรณ์ตาม ป.วิ.พ. มาตรา ๒๒๕ วรรคหนึ่ง
<page_number>๔๒</page_number>

จำเลยที่ ๑ ทำสัญญายกที่ดินพร้อมสิ่งปลูกสร้างที่พิพาทให้แก่ผู้ร้องแล้ว คงเหลือแต่การจดทะเบียนสิทธิเพื่อโอนกรรมสิทธิ์ในที่ดินให้แก่ผู้ร้องเท่านั้น กรณีเช่นนี้ถือได้ว่าผู้ร้องเป็นบุคคลผู้อยู่ในฐานะอันจะให้จดทะเบียนสิทธิของตนได้อยู่ก่อนตาม ป.พ.พ. มาตรา ๑๓๐๐ และโดยเหตุที่การบังคับคดีแก่ทรัพย์สินของลูกหนี้ตามคำพิพากษาย่อมไม่กระทบกระทั่งถึงบุริมสิทธิหรือสิทธิอื่น ๆ ซึ่งบุคคลภายนอกอาจร้องขอให้บังคับเหนือทรัพย์นั้นได้ตามกฎหมาย ดังนั้นโจทก์จึงไม่มีสิทธินำยึดที่ดินพร้อมสิ่งปลูกสร้างที่พิพาท เพื่อบังคับคดีอันเป็นการกระทบทั้งถึงสิทธิของผู้ร้องตามบทกฎหมายดังกล่าว ผู้ร้องมีสิทธิร้องขอให้ปล่อยที่ดินพร้อมสิ่งปลูกสร้างที่พิพาทที่โจทก์นำยึดได้

คดีสืบเนื่องมาจากศาลชั้นต้นพิพากษาให้จำเลยทั้งสองร่วมกันส่งมอบรถยนต์ยี่ห้อฮีโน่ หมายเลขเครื่อง เอช ๐๗ ดี - เอ ๑๒๙๓๗๐ หมายเลขตัวถัง เอฟเอ็ม ๓ เอช เอ็น แอล เอ – ๑๒๔๕๓ คืนโจทก์ในสภาพเรียบร้อยใช้การได้ดี หากส่งคืนไม่ได้ ให้ร่วมกันใช้ราคาแทนเป็นเงิน ๘๐๐,๐๐๐ บาท ให้ร่วมกันใช้ค่าเสียหายแก่โจทก์ เป็นเงินจำนวน ๒๒๐,๐๐๐ บาท และอีกเดือนละ ๑๐,๐๐๐ บาท นับถัดจากวันฟ้อง (๑๕ ตุลาคม ๒๕๔๑) เป็นต้นไปจนกว่าจะร่วมกันส่งมอบรถที่เช่าซื้อหรือใช้ราคาแทนเสร็จ แต่ทั้งนี้ไม่เกิน ๖ เดือน นับถัดจากวันฟ้อง กับให้จำเลยทั้งสองร่วมกันใช้ค่าฤชาธรรมเนียมแทนโจทก์ โดยกำหนดค่าทนายความ ๑๐,๐๐๐ บาท จำเลยทั้งสองไม่ปฏิบัติตามคำบังคับ โจทก์ขอหมายบังคับคดีและนำเจ้าพนักงานบังคับคดียึดที่ดิน พร้อมสิ่งปลูกสร้างเลขที่ ๓๘/๒ หมู่ที่ ๖ ซึ่งมีชื่อจำเลยที่ ๑ เป็นผู้ถือกรรมสิทธิ์

ผู้ร้องยื่นคำร้องว่า จำเลยที่ ๑ กู้ยืมเงินผู้ร้องจำนวน ๒,๕๐๐,๐๐๐ บาท โดยจำนองที่ดินพร้อมสิ่งปลูกสร้าง ซึ่งต่อมาเจ้าพนักงานบังคับคดียึดไว้ในคดีนี้ เป็นประกันการชำระหนี้ ต่อมาจำเลยที่ ๑ ทำบันทึกการชำระหนี้ให้แก่ผู้ร้องโดยรับเงินไปจากผู้ร้องอีก ๕,๐๐๐,๐๐๐ บาท และตกลงยกที่ดินพร้อมสิ่งปลูกสร้างดังกล่าว
<page_number>๔๓</page_number>

ตีใช้หนี้ให้แก่ผู้ร้อง โดยจะโอนกรรมสิทธิ์กันในภายหลัง ทั้งนี้ ผู้ร้องตกลงให้จำเลยที่ ๑ เช่าบ้านเลขที่ ๓๘/๒ หมู่ที่ ๖ ดังกล่าวอยู่อาศัยโดยไม่มีกำหนดเวลาในอัตราค่าเช่า เดือนละ ๑๒,๕๐๐ บาท จำเลยที่ ๑ มิใช่เจ้าของที่ดินพร้อมสิ่งปลูกสร้างที่เจ้าพนักงาน บังคับคดียึดไว้ดังกล่าว แต่ผู้ร้องเป็นเจ้าของที่ดินพร้อมสิ่งปลูกสร้างดังกล่าว และ อยู่ในฐานะอันจะให้จดทะเบียนสิทธิของตนได้อยู่ก่อน ขอให้ปล่อยทรัพย์ที่ยึด

โจทก์ยื่นคำคัดค้านว่า หนังสือมอบอำนาจของผู้ร้องเอกสารท้ายคำร้อง เป็นเอกสารปลอม ที่ดินพร้อมสิ่งปลูกสร้างที่ถูกยึดไว้ในคดีนี้ของจำเลยที่ ๑ ยังไม่มี การจดทะเบียนเปลี่ยนแปลงกรรมสิทธิ์ ผู้ร้องเป็นเพียงเจ้าหนี้ผู้รับจำนองซึ่งมีสิทธิ ได้รับชำระหนี้ก่อนเจ้าหนี้สามัญ ไม่มีสิทธิขอให้ปล่อยทรัพย์ที่ยึด ที่ผู้ร้องอ้างว่า จำเลยที่ ๑ ขอเพิ่มวงเงินจำนองอีก ๕,๐๐๐,๐๐๐ บาท เป็นการกล่าวอ้างลอย ๆ โดยมิได้มีการจดทะเบียนขึ้นเงินจำนองต่อพนักงานเจ้าหน้าที่จึงไม่อาจใช้ยันโจทก์ ซึ่งเป็นบุคคลภายนอกได้ ขอให้ยกคำร้อง

ศาลชั้นต้นพิพากษาให้เจ้าพนักงานบังคับคดีปล่อยทรัพย์ที่ยึดที่ดิน โฉนดเลขที่ ๗๓๔๖ ตำบลบ้านแหลม (แหลมใหญ่ฝั่งใต้) อำเภอปากเกร็ด จังหวัดนนทบุรี พร้อมสิ่งปลูกสร้าง คืนค่าขึ้นศาลจำนวน ๑๔๕,๓๖๕ บาท ให้แก่ผู้ร้อง ค่าฤชาธรรมเนียมอื่น ให้เป็นพับ

**โจทก์อุทธรณ์**

ศาลอุทธรณ์พิพากษากลับ ให้ยกคำร้อง เพิกถอนคำสั่งศาลชั้นต้นที่ให้คืน ค่าขึ้นศาลในศาลชั้นต้นเสีย ค่าฤชาธรรมเนียมทั้งสองศาลให้เป็นพับ

**ผู้ร้องฎีกา**

ศาลฎีกาวินิจฉัยว่า ข้อเท็จจริงเบื้องต้นฟังเป็นยุติว่า โจทก์ซึ่งเป็นเจ้าหนี้ ตามคำพิพากษาของจำเลยทั้งสองได้นำเจ้าพนักงานบังคับคดียึดที่ดินโฉนดเลขที่ ๗๓๔๖ ตำบลบ้านแหลม (แหลมใหญ่ฝั่งใต้) อำเภอปากเกร็ด จังหวัดนนทบุรี พร้อมสิ่งปลูกสร้างเลขที่ ๓๘/๒ หมู่ที่ ๖ ซึ่งมีชื่อจำเลยที่ ๑ เป็นผู้ถือกรรมสิทธิ์ เพื่อนำออกขายทอดตลาดนำเงินไปชำระหนี้โจทก์ ผู้ร้องยื่นคำร้องว่า จำเลยที่ ๑ เป็นหนี้เงินกู้และจดทะเบียนจำนองที่ดินพร้อมสิ่งปลูกสร้างที่พิพาทดีใช้หนี้แก่ผู้ร้อง โดยจะโอน จำเลยที่ ๑ ตกลงยกที่ดินพร้อมสิ่งปลูกสร้างที่พิพาทดีใช้หนี้แก่ผู้ร้อง
<page_number>๔๔</page_number>

กรรมสิทธิ์กันในภายหลัง ผู้ร้องอยู่ในฐานะอันจะให้จดทะเบียนสิทธิของตนได้อยู่ก่อน
ขอให้ปล่อยทรัพย์ที่ยึดดังกล่าว

มีปัญหาต้องวินิจฉัยตามฎีกาของผู้ร้องข้อแรกว่า คำร้องขอปล่อยทรัพย์
ของผู้ร้องเป็นคำร้องตามประมวลกฎหมายวิธีพิจารณาความแพ่ง มาตรา ๒๘๗
หรือไม่ โดยผู้ร้องฎีกาว่า คำร้องของผู้ร้องเป็นคำร้องตามมาตรา ๒๘๗ ที่ศาลอุทธรณ์
พิพากษาว่า เป็นคำร้องขัดทรัพย์ตามมาตรา ๒๘๘ ซึ่งมีผลทำให้ผู้ร้องต้องเสีย
ค่าขึ้นศาลอย่างคดีมีทุนทรัพย์นั้นไม่ชอบ เห็นว่า ข้ออ้างตามคำร้องขอปล่อยทรัพย์
ผู้ร้องอ้างสิทธิเป็นผู้อยู่ในฐานะอันจะให้จดทะเบียนสิทธิได้อยู่ก่อน แต่เมื่อยังไม่มี
จดทะเบียนการโอนกรรมสิทธิ์ที่ดินพร้อมสิ่งปลูกสร้าง กรรมสิทธิ์จึงยังคงเป็นของ
จำเลยที่ ๑ จึงไม่เข้าหลักเกณฑ์ร้องขัดทรัพย์ตามประมวลกฎหมายวิธีพิจารณา
ความแพ่ง มาตรา ๒๘๘ แต่ถือได้ว่าผู้ร้องยื่นคำร้องขอปล่อยทรัพย์ที่ยึดโดยอ้าง
สิทธิเหนือทรัพย์นั้นตามมาตรา ๒๘๗ ที่ศาลอุทธรณ์พิพากษาว่า คำร้องของผู้ร้อง
เป็นคำร้องขัดทรัพย์ตามมาตรา ๒๘๘ นั้น ศาลฎีกาไม่เห็นพ้องด้วย ฎีกาของผู้ร้อง
ข้อนี้ฟังขึ้น

มีปัญหาต้องวินิจฉัยตามฎีกาของผู้ร้องข้อต่อไปว่า ผู้ร้องมีสิทธิร้องขอให้ปล่อย
ที่ดินพร้อมสิ่งปลูกสร้างที่พิพาทหรือไม่ เห็นว่า คดีนี้ผู้ร้องยื่นคำร้องขอปล่อยทรัพย์
อ้างว่า จำเลยที่ ๑ เป็นหนี้เงินกู้และจดทะเบียนจำนองที่ดินพร้อมสิ่งปลูกสร้างที่พิพาท
แก่ผู้ร้อง ต่อมาจำเลยที่ ๑ ตกลงยกที่ดินพร้อมสิ่งปลูกสร้างที่พิพาทให้แก่ผู้ร้อง
โดยจะไปโอนกรรมสิทธิ์กันในภายหลัง โจทก์ยื่นคำคัดค้านว่า เมื่อยังไม่มีการจดทะเบียน
เปลี่ยนแปลงกรรมสิทธิ์ ผู้ร้องในฐานะเจ้าหนี้จำนองไม่มีสิทธิขอใช้บัตรที่ยึด
และการชี้นำวงเงินจำนองไม่มีการจดทะเบียนต่อเจ้าพนักงาน ไม่อาจใช้บัตรที่ดิน
ซึ่งเป็นบุคคลภายนอกได้ โจทก์มิได้โต้แย้งคัดค้านว่า จำเลยที่ ๑ ไม่ได้ตกลงยกที่ดิน
พร้อมสิ่งปลูกสร้างที่พิพาทตีใช้หนี้แก่ผู้ร้องโดยจะไปโอนกรรมสิทธิ์กันภายหลัง ดังนั้น
ที่โจทก์อุทธรณ์ว่า ผู้ร้องกับจำเลยที่ ๑ ร่วมกันทำนิติกรรมอำพรางหรือใช้บัตรฉ้อฉล
ในการกู้ยืมเงินเพื่อหลีกเลี่ยงการบังคับคดีนั้น เป็นเรื่องนอกเหนือคำคัดค้านของโจทก์
ถือเป็นข้อที่มิได้ยกขึ้นว่ากันมาแล้วโดยชอบในศาลชั้นต้น ต้องห้ามอุทธรณ์ตาม
ประมวลกฎหมายวิธีพิจารณาความแพ่ง มาตรา ๒๒๕ วรรคหนึ่ง ศาลอุทธรณ์ไม่อาจ